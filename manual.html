<!DOCTYPE html>
<html>
  <head>
    <title>Uitleg</title>
  </head>
  <body>

    <h1>Uitleg van het programma</h1>

    <p>Dit programma implementeert een eenvoudig model om inzicht te geven in het doseren van medicijnen.</p>

    <p>Het model ondersteunt dagelijkse inname van een aantal <i>eenheden</i> van een geneesmiddel, en afname
       van de hoeveelheid medicijn in het lichaam op basis van een <i>halfwaardetijd</i>.</p>

    <h2>1. Uitleg van het model</h2>

    <p>Het model berekent de hoeveelheid medicijn in het lichaam van een patiënt door, in stapjes van één minuut,
       te simuleren wat er met de hoeveelheid medicijn in het lichaam gebeurt.</p>

    <p>De simulatie begint met een op te geven hoeveelheid medicijn in het lichaam. Hierna worden tijd-stapjes gezet
       van elk één minuut, waarbij twee dingen worden gesimuleerd:</p>

    <ul>
        <li>Inname van het medicijn, éénmaal per etmaal, volgens een instelbaar inname-schema. Een etmaal bestaat
            uit 1440 minuten, dus inname wordt eens per 1440 minuten gedaan. Het effect van de inname is dat
            de hoeveelheid medicijn in het lichaam onmiddelijk verhoogd wordt met het aantal ingenomen eenheden.</li>
        <li>Afbraak of afscheiding van het in het lichaam aanwezige medicijn. In het model wordt elke minuut een
            kleine fractie van de in het lichaam aanwezige stof weggenomen. De fractie is zo gekozen dat, wanneer de
            hoeveelheid medicijn in het lichaam niet wordt aangevuld door inname, de hoeveelheid medicijn in het
            lichaam halveert in de door de gebruiker opgegeven halfwaardetijd.</li>
    </ul>

    <h3>1.1. Beperkingen van het model</h3>

    <p>Het hierboven beschreven model kan nuttig inzicht opleveren voor wat betreft dosering van medicijnen,
       maar het is belangrijk om het goed te gebruiken.</p>

    <h3>1.1.1. Wat laat de grafiek precies zien?</h3>

    <p>Het is belangrijk om de grafiek die het programma laat zien goed te interpreteren.
       Wat de grafiek laat zien is alleen hoe de hoeveelheid medicijn in het lichaam door de tijd variëert;
       <em>het is nadrukkelijk niet een maat voor het gewenste effect van het medicijn!</em></p>

    <p>Bij trombose-medicatie zou het bijvoorbeeld heel nuttig zijn om te zien hoe de INR-waarde
       zich door de tijd ontwikkelt aan de hand van de ingenomen medicijnen, maar dat is niet wat de grafiek
       laat zien. De INR wordt natuurlijk beïnvloed door de hoeveelheid medicijn in het lichaam, maar hoe
       dat precies gebeurt is complex, met allerlei metabolische tussenstappen die verschillen per medicijn.
       Het model wat dit programma gebruikt is veel te simpel om dat soort effecten uit te rekenen.</p>

    <h3>1.1.2. Het model is veel simpeler dan de werkelijkheid</h3>

    <p>Het menselijk lichaam is erg ingewikkeld en er vinden gelijktijdig veel processen plaats die verband
       houden met de medicijn-opname en werking. Het model is juist erg eenvoudig. Enkele voorbeelden waarin
       het model verschilt van de werkelijkheid:</p>

    <ul>
        <li>Het model ziet het lichaam als één geheel waar het medicijn in zit. In werkelijkheid
            komen medicijnen het lichaam binnen via de maag of bloedbaan, en kost het tijd om het medicijn
            op de plek te krijgen waar het zijn werk kan doen (bijvoorbeeld in een specifiek orgaan).</li>
        <li>In werkelijkheid wordt de hoeveelheid medicijn in het lichaam in de loop van de tijd
            kleiner door metabolisering (chemische reacties, vaak in specifieke organen), of doordat
            de stof in onveranderde vorm wordt afgevoerd (bijvoorbeeld in de urine). Het precieze
            tempo waarin dit gebeurt is variabel. Het model daarentegen veronderstelt dat de afbraak
            perfect geleidelijk gebeurt: elke minuut wordt een bepaald percentage van het medicijn
            afgebroken. Dit is een bruikbare benadering die zorgt dat we kunnen spreken over de
            "halfwaardetijd" van een medicijn; maar het blijft slechts een benadering.</li>
        <li>Er is een flinke variabiliteit in de verwerking van medicijnen tussen individuele patienten,
            zowel door aangeboren (genetische) verschillen als door andere factoren zoals leeftijd,
            geslacht, en conditie. De "halfwaardetijd" die wordt gegeven voor mensen is slechts een
            gemiddelde benadering, en wordt ook vaak gegeven met een onder- en bovengrens in plaats
            van een enkel getal.</li>
    </ul>

    <h2>2. Instelbare waarden</h2>

    <p>Het programma ondersteunt een aantal waarden die kunnen worden ingesteld door de gebruiker.</p>

    <h3>2.1. Halfwaardetijd medicijn</h3>

    <p>De halfwaardetijd van het medicijn kan worden ingesteld. Deze wordt uitgedrukt in uren, en beschrijft
       het tempo waarin het medicijn in het lichaam wordt afgebroken. Na het verstrijken van één halfwaardetijd
       is nog slechts 50% van het medicijn aanwezig; na twee halfwaardetijden is dat 25%, enzovoort.</p>

    <p>Enkele halfwaardetijden van trombose-medicatie (bron: <em>De kunst van het doseren</em>, Federatie van Nederlandse Trombosediensten, 2024):</p>

    <ul>
      <li>Acenocoumarol: 8 tot 14 uur; gemiddeld 11 uur.</li>
      <li>Warfarine: 38 tot 42 uur; gemiddeld 40 uur.</li>
      <li>Fenprocoumon: 120 tot 200 uur; gemiddeld 160 uur.</li>
    </ul>

    <h3>2.2. Hoeveelheid werkzame stof in lichaam voor eerste inname</h3>

    <p>Voor simulatie is het nodig om een beginwaarde te hebben voor de hoeveelheid medicijn in de patient,
       uitgedrukt in <em>eenheden</em>. Voor patiënten die moeten opstarten is 0.0 een logische
       waarde; voor patiënten die eerder het medicijn hebben gebruikt is een waarde groter dan nul
       beter.</p>
    <p>Voor stabiele, ingeregelde patiënten is de 'gemiddelde hoeveelheid medicijn in het lichaam',
       die door het programma wordt berekend en getoond  op basis van de halfwaardetijd en
       de herhaal-doseringen, een goede keus.</p>

    <h3>2.3. Opstart-doseringen</h3>

    <p>De opstart-doseringen worden gegeven als een lijst van getallen, gescheiden door een min-teken.
       Getallen hoeven geen hele getallen te zijn; een dosis van anderhalve eenheid kan bijvoorbeeld worden
       gegeven als "1.5". Let op dat het programma een punt gebruikt in plaats van een komma voor dergelijke
       getallen.</p>
    <p>Het is mogelijk om een leeg opstart-schema te geven; in dat geval wordt meteen begonnen met het
       herhaal-doseringen schema.</p>

    <h3>2.4. Herhaal-doseringen</h3>

    <p>Nadat de opstart-doseringen allemaal zijn gegeven wordt een repeterend herhaal-schema aangehouden.
       Deze wordt op dezelfde manier beschreven als het opstart-schema: een lijst van getallen,
       gescheiden door min-tekens. Het verschil met het opstart-schema is dat het herhaal-schema wordt
       herhaald.</p>
    <p>Het is mogelijk om een leeg herhaal-schema te geven; in dat geval wordt na de opstart-periode
       gestopt met het innemen van het medicijn; ofwel, de dagelijkse dosering wordt nul.</p>

    <h3>2.5. Grafiek start- en eindtijd</h3>

    <p>Het programma toont een grafiek. De begin- en eindtijd bepaalt het bereik van de horizontale (tijd)
       as van de grafiek.</p>

    <h2>3. Berekende waarden</h2>

    <p>Bij iedere wijziging aan een invoerveld berekent het programma enkele waarden.</p>

    <h3>3.1. Gemiddelde herhaal-dosering</h3>

    <p>Deze waarde is het gemiddelde van de herhaal-doseringen.</p>

    <h3>3.2. Gemiddelde hoeveelheid medicijn in lichaam na inregelen</h3>

    <p>Deze waarde is de gemiddelde hoeveelheid medicijn in het lichaam als de patiënt volledig
       is ingeregeld en zich aan het herhaal-schema houdt. Deze wordt berekend aan de hand van de
       gemiddelde dosering en de halfwaardetijd, op basis van de volgende formule:</p>

    <tt>gemiddelde_hoeveelheid_medicijn_in_lichaam = gemiddelde_herhaal_dosering_per_etmaal * (halfwaardetijd_in_uren / 24) / log(2)</tt>

    <p>Hierin is log(2) gelijk aan de natuurlijke logaritme van 2: log(2) ≈ 0.693147.</p>

    <p>In de praktijk is de volgende vorm van de formule handig:</p>

    <tt>gemiddelde_hoeveelheid_medicijn_in_lichaam = gemiddelde_herhaal_dosering_per_etmaal * halfwaardetijd_in_uren / 16.6355</tt>

  </body>
</html>
